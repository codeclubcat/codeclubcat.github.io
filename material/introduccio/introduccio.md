
![Code Club]](https://github.com/codeclubcat/codeclubcat.github.io/img/logo.png)


#Introducció a l'Scratch 

__Introducció:__

Avui ens familiaritzarem amb la [web d'scratch](http://scratch.mit.edu), en coneixerem les diferents parts i crearem i compartirem el nostre primer petit projecte.

##PAS 1: Accedir a la web [http://scratch.mit.edu](http://scratch.mit.edu) i donar-nos d'alta com a nou usuari

1. Anem a la [web d'scratch](http://scratch.mit.edu)
2. Anem al final de la pàgina i triem l'idioma perquè sigui en català
3. Cliquem *Uneix-te a Scratch*
4. Creem un usuari i contrasenya senzills, i ens l'apuntem a l'agenda
5. Ja podem començar!

L'[scratch](http://scratch.mit.edu) és una xarxa social. És per això que a la pàgina principal, podeu veure què està passant, les notícies que arriben dels creadors d'scratch i també els projectes destacats que més agraden a la comunitat.


##PAS 2: Identificar les diferents parts de la pàgina d'scratch

Fixem-nos en el menú superior. Veurem que hi ha vàries pestanyes:

1. La pestanya *SCRATCH* ens torna a l'inici
2. La pestanya *Crea* ens obre l'editor per crear els nostres projectes
3. A *Explora* podem veure i buscar projectes creats per altres usuaris
4. A la pestanya *Ajuda*, podem trobar-hi manuals d'ús
5. També podem buscar projectes amb el buscador
6. Si cliquem el sobre, podem trobar-hi nous missatges d'altres usuaris
7. La icona de la caixa d'eines, ens obre un llistat de tots els nostres projectes

__Edició del perfil__

Si cliquem la pestanya amb el nostre nom d'usuari, podem triar del menú desplegable *perfil*. Al perfil podem pujar-hi una foto o un avatar, escriure quatre ratlles sobre mi i sobre el que estem treballant. __Proveu d'editar i personalitzar ara el vostre perfil__.

__El panell scratch__

Si cliquem la pestanya *Crea* se'ns obre el panell d'edició de programes d'scratch. El panell té vàries parts:

1. __L'escenari__. Ens apareix un gat, que és el logo d'scratch amb un fons blanc. També hi podem veure una bandera verda, que ens servirà per engegar el programa, i un símbol vermell, que ens servirà per pararar-lo.
2. __Els personatges__. A sota l'escenari hi podrem veure els diferents personatges. Ara mateix només, n'hi ha un, que és el gat. Però des d'aquest panell podrem triar nous personatges, de la galeria o pujar-los del nostre ordinador.
3. __Els programes__. A la part central hi podràs veure la pestanya de programes. Els programes són el que fa que els personatges es puguin moure i fer vàries accions. Dins la pestanya hi podràs veure moltes opcions, des de canvis en el moviment del personatge fins a sons.
4. __Els vestits__. Cada personatge pot tenir un o més vestits. Quan es crea un nou projecte, per defecte surt el gat, amb 2 vestits.
5. __Els sons__. A la pestanya sons podràs veure i triar els diferents sons que apareixeran en el teu programa.

##PAS 3: Realitzar el [petit projecte d'iniciació](http://scratch.mit.edu/projects/13394891/?tip_bar=getStarted#editor) que es proposa a la web d'scratch

1. Cliqueu el petit interrogant que apareix a la part superior dreta de la pàgina.
2. Dins el menú *Començant* trieu la pràctica *Introducció pas a pas*. Se us obrirà un menú de 10 passos que explica com crear un personatge que es mou i fa diferents sons.
3. Desa el projecte amb el nom *introducció_elteunom*

##PAS 4: Compartir el projecte i ubicar-lo a l'estudi *Pràctica 0: Introducció a l'Scratch* de l'usuari scratch *codeclub_besalu*

1. Ara que heu acabat el vostre projecte, compartiu-lo.
2. Per fer-ho, cliqueu *Comparteix* a la part superior dreta de la web
3. Aneu a la pàgina principal d'scratch i busqueu l'usuari *codeclub_besalu*
4. Afegiu el vostre projecte a l'estudi *Pràctica 0: Introducció a l'Scratch*
5. Ara que has acabat, podries pensar noves millores al teu programa?
