---
layout: blog
title:  "Presentació codeclubcat.org a la UdG"
date:   2014-03-06 
tags: difusio
author: mireia
---

![presentació](/blog/images_blog/ice1.jpg)

Avui hem presentat a la UdG el nostre projecte. L'acte ha estat organitzat per l'[ICE](http://www.udg.edu/tabid/6126/Default.aspx?ID=1476) juntament amb els Serveis Territorials d'Ensenyament a Girona. L'auditori estava format bàsicament per gent del món de l'educació: mestres, professors, coordinadors de serveis educatius, etc.

La presentació tenia dues parts ben diferenciades. Primer hem explicat la iniciativa [codeclubcat.org](http://codeclubcat.org) i de quina manera l'estem implementant a Catalunya agafant l'exemple de [codeclub.org.uk](http://www.codeclub.org.uk), on actualment hi ha més de 2000 clubs funcionant. També ens hem centrat en els detalls de com muntar un club sigui en una escola, centre cívic o biblioteca. A la segona part ens hem centrat en les competències adquirides pels nens que participen en aquesta activitat i hem comentat en detall algunes pràctiques.

![mm](/blog/images_blog/ice2.jpg)

Finalment, i per animar l'audiència, hem presentat les activitats complementàries, com el [Taller Space Invaders](http://codeclubbesalu.blogspot.com.es/2014/02/1er-mini-taller-dinteraccio-i-videojocs.html) que vam organitzar el desembre passat. També hem introduit les noves activitats que tenim al cap, com petits tallers de hardware amb peces en desús.  Aquests tallers ens donen la oportunitat d'introduir la electrònica als infants de forma molt divertida a part de remarcar la importància del reciclatge. En aquest cas, a partir de teclats vells estem creant prototips molt i molt econòmics amb la mateixa funcionalitat que el famós [makey-makey](http://www.makeymakey.com/), que permetin fer volar la imaginació dels infants dissenyant nous controladors pels seus jocs!


