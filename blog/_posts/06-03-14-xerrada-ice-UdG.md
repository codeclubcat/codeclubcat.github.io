---
layout: blog
title:  "Presentació codeclubcat.org a la UdG"
date:   2014-03-06 
tags: difusio
author: mireia
---

Avui hem presentat a la UdG el nostre projecte. L'acte ha estat organitzat per l'[ICE](http://www.udg.edu/tabid/6126/Default.aspx?ID=1476) juntament amb els Serveis Territorials d'Ensenyament a Girona. L'auditori estava format bàsicament per gent del món de l'educació: mestres, professors, coordinadors de serveis educatius, etc.

La presentació tenia dues parts ben diferenciades. Primer hem explicat la iniciativa [codeclubcat.org](http://codeclubcat.org) i de quina manera l'estem implementant a Catalunya agafant l'exemple de [codeclub.org.uk](http://www.codeclub.org.uk), on actualment hi ha més de 2000 clubs funcionant. També ens hem centrat en els detalls de com muntar un club sigui en una escola, centre cívic o biblioteca.

A la segona part ens hem centrat en les competències adquirides pels nens que participen en aquesta activitat i hem comentat en detall algunes pràctiques.

Finalment, i per animar l'audiència, hem presentat les activitats complementàries, com el [Taller Space Invaders](http://codeclubbesalu.blogspot.com.es/2014/02/1er-mini-taller-dinteraccio-i-videojocs.html) que vam organitzar el desembre passat. Hem volgut també ressaltar la importància de fer petits tallers aprofitant peces de hardware en desús (com és ara un teclat d'ordinador vell) per tal de donar-li una segona vida i crear un [makey-makey](http://www.makeymakey.com/) casolà molt econòmic.
