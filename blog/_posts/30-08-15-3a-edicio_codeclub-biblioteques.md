---
layout: blog
title:  "Tercera edició del codeclub a les biblioteques"
date:   2015-08-30 
tags:  codeclub, biblioteques
author: mireia
---

## La segona edició

 El juliol passat va acabar la [segona edició](http://codeclubcat.org/biblioteques/index.html) amb 18 biblioteques participants. Gairebé 200 nens i nenes van poder gaudir dels tallers de programació gratuïts que [Codeclubcat](http://www.codeclubcat.org) juntament amb el [Servei de Biblioteques de la Generalitat de Catalunya](http://biblioteques.gencat.cat/) i les universitats [UOC](http://www.uoc.edu/), [UPC](http://www.fib.upc.edu/fib.html) i [UdG](http://www.udg.edu/) van tirar endavant.

En general, tant nens com voluntaris van quedar molt satisfets de la segona edició. [Aquí](http://tac12.xiptv.cat/la-setmana-camp-de-tarragona/capitol/capitol-85?s=1194&e=1490#.VZbvXffESmI.twitter) podeu veure el reportatge que va fer el programa La *7mana Camp de Tarragona* explicant l'experiència a la [Biblioteca de Tarragona](http://bibliotecatarragona.gencat.cat/ca/).

A la imatge següent, hi podeu veure també els voluntaris i els alumnes del taller codeclub a la biblioteca [Vapor Badia de Sabadell](http://www.sabadell.cat/ca/biblioteques/biblioteca-vapor-badia).

![imatge1](/blog/images_blog/ccvaporbadia.jpg)


## Aquesta tardor, engeguem la tercera edició. Vols ser-ne voluntari?
Després de carregar piles aquest estiu, aquesta tardor tornem a començar una nova edició de [Codeclub a les biblioteques](http://codeclubcat.org/biblioteques/index.html). És per això que fem una crida als **voluntaris** que hi vulguin participar. Les opinions de voluntaris d'edicions anteriors són molt diverses, però en general estan molt satisfets de l'experiència perquè s'ho passen molt bé aprenent juntament amb els infants.

Per ser voluntari de la tercera edició només cal que actualment cursis estudis de grau en Enginyeria Informàtica, en Educació o estudis afins a les universitats [UOC](http://www.uoc.edu/), [UPC](http://www.fib.upc.edu/fib.html) o [UdG](http://www.udg.edu/). Tos aquells que completin els tallers de la tercera edició rebran crèdits de lliure elecció.

Tenim 52 biblioteques disposades a participar en el projecte. Si estàs interessant, omple [**aquest formulari**](https://docs.google.com/forms/d/1BgpRkzhSzOk3Iy82C0URmf1G3tbkz1Drp28Am5Fy-IY/viewform) triant 3 biblioteques per ordre d'interès. Si ets un dels escollits, en breu la universitat es posarà en contacte amb tu.

