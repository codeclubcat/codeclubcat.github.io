---
layout: blog
title:  "Criptografia per a infants"
date:   2014-03-25 
tags: reptes competències mates
author: sergi
---

Aquesta setmana, els alumnes de 5è i 6è curs del CodeClub de Besalú s'han trobat amb una sorpresa quan han arribat a la sala d'ordinadors. Resulta que un dia han deixat de ser alumnes de primària per passar a ser experts ciberespies que es dediquen a desxifrar missatges secrets provinents d'uns pirates informàtics que tenen la intenció de robar un banc molt important. 

![perill](http://localhost:4000/blog/images_blog/hackers_scaled.png)

L'objectiu d'aquests joves ciberespies és desxifrar una sèrie de missatges que s'han interceptat per la xarxa i que s'està segur que contenen informació molt vàlida de quan serà el cop al banc. S'ha informat als espies que s'està segur que els missatges s'han codificat utilitzant el [xifratge del Cèsar](http://en.wikipedia.org/wiki/Caesar_cipher). 

Aquest mètode de xifratge deu el seu nom degut a que va ser àmpliament utilitzat per l'emperador Juli Cèsar per comunicar-se secretament amb els seus generals al front. El sistema consisteix en una translació de les lletres de l'abecedari, on La clau secreta és el nombre de lletres rotades entre l'emissor i el receptor del missatge.

