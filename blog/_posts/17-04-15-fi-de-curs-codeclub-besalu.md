---
layout: blog
title:  "Fi de curs dels codeclubs nivells 1 i 2 a l'IE Salvador Vilarrasa de Besalú"
date:   2015-04-17 
tags:  codeclub
author: mireia
---

## Primer nivell del Codeclub

Com a novetat, aquest any, el centre ens va oferir la possibilitat de treballar el currículum del codeclub inicial amb tots els 22 alumnes de cinquè de l'escola! L'experiència l'hem dut a terme durant aquest segon trimestre i ha estat tot un èxit! Els divendres a la tarda, a l'hora d'informàtica ens hem desplaçat a l'escola i juntament amb el mestre, l'Adrià Ayats, hem viatjat pels diferents jocs del nivell 1. L'experiència ha estat molt enriquidora i ens ha permès treballar d'una manera diferent amb un nombre d'alumnes més gran. Aquí teniu [l'enllaç](https://scratch.mit.edu/studios/916842/) amb els projectes que han realitzat els alumnes de la pràctica [focs artificials](http://codeclubcat.org/materials/curriculum/ca-ES/01_scratch_01/03/focs_artificials.html).

## Cloenda del segon nivell del Codeclub a l'IE Salvador Vilarrasa de Besalú

Aquest va ser un dels primers codeclubs establerts a Catalunya. L'any passat, el codeclub es va dur a terme amb 25 alumnes de cinquè i sisè curs repartits en dos grups els dimecres i dijous a la tarda. Per la cloenda, [els alumnes van anar a presentar els seus jocs a la resta de companys de classe](http://codeclubcat.org/blog/2014/06/13/primera_promo.html).

Enguany, 8 alumnes que havien participat als tallers l'any passat van empendre el segon nivell. La dificultat era més elevada i els projectes més oberts per deixar via lliure a la creativitat de cadascú. Per veure'n un exemple, els nens i nenes van dissenyar un monstre fet a partir de parts separades amb moviments independents. [Els resultats van ser genials!](https://scratch.mit.edu/studios/603382/)

El passat 26 de març vam fer la cloenda d'aquest segon curs i cadascú va poder ensenyar als companys el projecte en el qual havia estat treballant últimament. Vam amanir la sessió amb un bon pica pica!

![imatge1](/blog/images_blog/cloenda_2nivell_1.jpg)
![imatge2](/blog/images_blog/cloenda_2nivell_2.jpg)
![imatge3](/blog/images_blog/cloenda_2nivell_3.jpg)
![imatge4](/blog/images_blog/cloenda_2nivell_4.jpg)
![imatge5](/blog/images_blog/cloenda_2nivell_5.jpg)
![imatge6](/blog/images_blog/cloenda_2nivell_6.jpg)