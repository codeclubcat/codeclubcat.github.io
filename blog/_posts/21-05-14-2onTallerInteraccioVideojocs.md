---
layout: blog
title: Avanços en controladors de cartró
date:   2014-05-21 
tags: tallers QWERTY scratch
author: sergi
---

![taller](/blog/images_blog/2on_taller_invaders.png)


El passat 17 de maig es va cel·lebrar arreu del món l'[Scratch Day](http://day.scratch.mit.edu/). A Barcelona, aquesta activitat es va portar a terme a l'[Ateneu de fabricació digital de les Corts](http://w110.bcn.cat/portal/site/HabitatUrba/menuitem.7014095af2202d613d303d30a2ef8a0c/?vgnextoid=450e6996d2704410VgnVCM1000001947900aRCRD&vgnextchannel=450e6996d2704410VgnVCM1000001947900aRCRD&lang=ca_ES). Tota la organització la varen portar a terme de forma espectacular els [Vailets-Hacklab](http://vailets-hacklab.org/blog/2014/03/27/scratch-day-barcelona-2014/), rebent durant tot el dia més de 800 nens. Nosaltres hi varem aportar el nostre granet de sorra col.laborant amb la organització del segon [taller d'interacció i videojocs per nens de primària](http://codeclubcat.org/blog/2013/12/11/taller-space-invaders.html). 

Bàsicament, el taller que vàrem preparar proposava a nens i pares que dissenyessin els seus propis controladors per jugar a l'[Space Invaders](http://ca.wikipedia.org/wiki/Space_Invaders). Aquests controladors es connectaven al prototip de baix cost que estem desenvolupant, el QWERTY, que bàsicament emula el funcionament dels famosos [Makeys-Makeys](http://makeymakey.com), però que estan basats en teclats reciclats. 

![qwerty](/blog/images_blog/qwerty1.png)

Els controladors podien ser de qualsevol material que fos conductor. Així, vàrem proposar varis materials com la plastilina Play-doh, cartró reciclat amb cinta d'alumini o directament pintant a sobre amb un llapis de grafit. Mireu algun dels controladors que es varen construir. Espectacular!!!!

![supercontrollers](/blog/images_blog/advances_supercontrollers.png)

Un cop més, gràcies a tots els que us vareu acostar als tallers i moltes gràcies als [organitzadors](http://vailets-hacklab.org) per donar-nos la oportunitat de muntar aquest taller. Ja estem treballant en el tercer :)













    
