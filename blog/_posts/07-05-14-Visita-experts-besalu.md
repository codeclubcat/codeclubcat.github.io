---
layout: blog
title:  "La Mojdeh i en Guillaume ens visiten i ens ensenyen alguns trucs pels jocs finals del primer trimestre"
date:   2014-05-07 
tags: tallers
author: sergi
---


Aquest dimecres 7 de maig visiten el CodeClub de Besalú la Mojdeh Rastgoo i Guillaume LeMaitre, experts internacionals en visió per computador i que actualment estan a la universitat de Girona. Aprofitant la seva visita, els hi hem demanat que ens ensenyin uns quants trucs per als jocs que els nens de 5è i 6è de Besalú estan dissenyant fa tres setmanes. __Els que pogueu venir aquest dimecres al Codeclub, tindreu la sort d'escoltar algunes tècniques que us poden ser molt útils pels vostres jocs! I en anglès!!!!__

Bàsicament, la seva explicació es basarà en com generar aparença de moviment utilitzant objectes que es mouen per la pantalla. A continuació us mostrem les quatres tècniques que ens ensenyaran:

#### Com fer que s'acostin personatges des del fons d'un escenari?

L'exemple que ens explicaran mostra un joc típic del tipus "shooter", on els enemics van apareixent des del fons de l'escenari i es van acostant progressivament. Podeu veure una demostració al segünet joc compartit:

[![shooter_game](/blog/images_blog/enemics_escenari.png)](http://scratch.mit.edu/projects/21658696/)

#### Com simular l'efecte d'un arma secreta en un joc de lluita?

En segon lloc, ens mostraran com afegir a un personatge una arma secreta que es dispari al prémer una tecla. En l'exemple següent, el personatge llença una bola de foc al prémer la lletra "k". Veieu-lo a continuació:

[![lluita](/blog/images_blog/arma_secreta.png)](http://scratch.mit.edu/projects/21658584/)


#### Com simular l'efecte de moviment en un joc d'esports?

En tercer lloc, ens mostraran com simular l'efecte del moviment en un joc típic d'esport. En aquest cas, ens mostren una pista d'ski on ens dona la impressió que ens estem movent muntanya avall. Què és el que es mou realment? Veieu-lo al següent joc compartit:

[![sports](/blog/images_blog/pista_ski.png)](http://scratch.mit.edu/projects/21606243/)

#### Com simular l'efecte de moviment en un joc del tipus "arcade"?

Finalment, ens mostraran com simular un efecte de moviment en jocs del tipus "arcade", o sigui, SuperMario, Sonic, etcètera. En aquest cas tenim un superheroi que avança pel cel d'una ciutat. Fixeu-vos que el que realment es mou són els edificis i les estrelles, no el superheroi. Veieu-lo al següent joc:

[![arcade](/blog/images_blog/joc_arcade.png)](http://scratch.mit.edu/projects/21606183/)

__Us esperem a tots el dimecres CodeClubers!! Estem impacients per rebre la Mojdeh i en Guillaume com cal i poder començar a utilitzar els trucs lo abans possible!!!!!__



    
