---
layout: blog
title: Ja està aquí la primera promoció de Codeclubers!
date:   2014-06-13
tags: difusió tallers
author: sergi mireia
---

![codeclubers](/blog/images_blog/codeclubers_besalu.png)

Aquest mes de juny hem finalitzat el primer curs del Codeclub a Besalú! 21 Codeclubers ja han finalitzat el primer curs! Enhorabona a tots!

El [primer curs](http://codeclubcat.org/materials/Trimestre1) està composat de 8 pràctiques en l'entorn [Scratch](http://scratch.mit.edu), més un projecte final on cada un dels participants havien de dissenyar i implementar un joc des de zero i que ens ha ocupat ben bé l'últim mes i mig de curs. 

Un cop acabats, cada un dels participants ha tingut la oportunitat de presentar el seu joc davant de la resta de companys de l'aula. Aquesta era una oportunitat fantàstica perquè els nens que no varen participar al CodeClub poguessin també fer preguntes i interessar-se sobre els jocs dels seus amics.

![al1](/blog/images_blog/alumne_1.png)
![al2](/blog/images_blog/alumne_2.png)

Franctiradors, caixes sorpresa, perruqueries digitals, menja-peixos, caça talps, llibres de receptes digitals, molts de Kames Hames Has, jocs que alimentaven animalets, jocs d'esquí...  21 mons diferents que hem penjat en un estudi compartit perquè tothom els pugui veure. N'estem molt orgullosos! Podeu trobar els jocs [aquí]( http://scratch.mit.edu/studios/424032/).

__Per la nostra banda només podem que dir que ha estat una experiència molt i molt positiva i que tenim moltes ganes de tornar a començar tant a Besalú com a la resta de clubs que començaran al setembre. Bon estiu a tothom!!__!













    
