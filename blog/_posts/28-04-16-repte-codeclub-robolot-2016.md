---
layout: blog
title:  "1a edició del repte Codeclub Robolot"
date:   2016-04-28
tags:  codeclub repte robolot
author: mireia
---

### Robolot 2016

El passat 9 d'abril es va celebrar la 19a edició del concurs de robòtica [Robolot 2016](www.robolot.org). Aquest concurs és un dels més importants de robòtica educativa a tot l'estat i hi participen estudiants d'arreu amb les seves idees i robots impressionants. Aquest any hi hem volgut afegir el nostre granet de sorra preparant un repte de programació amb [Scratch](http://scratch.mit.edu) per els més petits.

### El repte Codeclub Robolot

El [Repte Codeclub Robolot 2016](codeclubcat.org/repte) consistia en elaborar un joc d'ordinador a partir d'una [plantilla amb personatges i escenaris predissenyats](https://scratch.mit.edu/projects/107418235/). Els participants tenien dues hores de marge i estaven dividits en dues categories diferents: 3r i 4t de primària (categoria A) i 5è i 6è de primària (categoria B). La participació era individual o per parelles.

### Els participants

Hem creat un [àlbum de fotos](https://goo.gl/photos/tiMwenqRuuRagiiJA) amb totes les fotos d'aquell dia. Val a dir que vam estar molt contents de la gran acollida que va tenir el repte, en total 23 nens i nenes de primària hi van participar, de diferents tallers, codeclubs i escoles. Aquí podeu veure la foto de família amb tota la tropa:

![Participants repte codeclub robolot 2016](/blog/images_blog/participants_repte_codeclubrobolot_2016.jpg)


### Els premis

El jurat va tenir molta feina per a decidir els premiats. Després de la deliberació, es van atorgar 4 premis, un primer premi i un finalista per la categoria de 3r i 4t de primària i un altre primer premi i finalista per la categoria de 5è i 6è de primària:

* Primer premi categoria A, 3r i 4t de primària: Eric Medina de l'escola Guillem de Balsareny
* Finalista categoria A, 3r i 4t de primària: Martí Boixader de l'escola Guillem de Balsareny
* Primer premi categoria B, 5è i 6è de primària: Els cosins Tim i Gael de Corçà
* Segon premi categoria B, 5è i 6è de primària: Jordi Bossacoma de Torroella de Montgrí


![Guanyadors repte codeclub robolot 2016](/blog/images_blog/guanyadors_repte_codeclub_robolot2016.jpg)

Tant els guanyadors com els finalistes van rebre per a ells i la seva escola un kit de robòtica [Imagina 3D bot](http://www.picaxe.biz/tienda/producto/rbl0930/1/kit-imagina3dbot).

### Els Projectes

Hem agrupat els projectes en un [estudi Scratch](https://scratch.mit.edu/studios/1991958/). Els podeu tafanejar, fer-ne remix o compartir.

Esperem que tothom s'ho hagués passat molt bé (nosaltres segur que sí) i repetirem l'any vinent segur!
