---
layout: blog
title: Celebrem la setmana de la ciència amb un taller de supercontroladors de cartró!
date:   2014-11-22
tags: tallers
author: sergi mireia
---

Aquest cap de setmana hem estat a [St. Julià de Vilatorta](http://www.vilatorta.cat/) participant en les activitats de la [Setmana de la ciència](http://setmanaciencia.fundaciorecerca.cat/).

La [Laia Albo](https://twitter.com/LaiaAlbo) ha fet una breu introducció del Codeclub i tot seguit hem pogut comprovar amb el nostre *superconductivity tester* fet amb l'scratch i amb l'ajuda d'un [Makey Makey](http://www.makeymakey.com), quins materials són conductors i quins no.

[![superconductivity tester](/blog/images_blog/superconductivitytester.png)](http://scratch.mit.edu/projects/35688970)

Hem vist que la cinta americana, l'aigua, els plàtans, les llimones, l'aigua de l'aixeta, l'aigua destil.lada (!), la pastilina Play Doh, el grafit del llapis i les persones són conductors. També hem descobert que el porexpan, el cartró, la fusta i el paper no ho són.

Llavors, creativitat en mà, hem construït els nostres supercontroladors de cartró per jugar a jocs d'ordinador, com el [Pacman](http://scratch.mit.edu/projects/13701368/) o el [Supermario Bross](http://scratch.mit.edu/projects/20502/). Hem xalat d'allò més!

[![Supercontroladors de cartró](/blog/images_blog/taller_conductivitat_sant_julia.jpg)]()

 
