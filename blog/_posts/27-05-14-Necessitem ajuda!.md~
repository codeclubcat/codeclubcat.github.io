---
layout: blog
title: Necessitem ajuda!
date:   2014-05-27 
tags: difusió
author: sergi  mireia
---

![taller](/blog/images_blog/2on_taller_invaders.png)

El projecte codeclubcat.org compleix 10 mesos en breu. Sembla que va ser ahir! Hem muntat un web, hem traduït materials, hem creat un blog, hem fet molts de quilòmetres explicant els nostres propòsits: poder oferir a cada infant de Catalunya la possibilitat d'aprendre a programar ordinadors, independentment d'on vinguin, de la situació econòmica o social. Ara mateix ja hi han 9 clubs funcionant a Catalunya i ens els pròxims mesos s'incrementaran significativament gràcies a col.laboracions en els que estem treballant.

Pels que no coneixeu els Codeclubs, aquests són una xarxa d'activitats gratuïtes totalment gestionades per voluntaris amb l'objectiu de que els infants tinguin la oportunitat d'aprendre a programar. Aquestes activitats es porten normalment a terme en horari extra-escolar, ja sigui a la mateixa escola, a un biblioteca, un centre cívic o qualsevol lloc que disposi d'ordinadors i permeti als infants discutir.

Disposem d'una sèrie de projectes pensats perquè els nens aprenguin els fonaments de la programació d'ordinadors de forma divertida. Els nens van adquirint nous conceptes relacionats amb la programació a través de la realització de petits videojocs, animacions o pàgines web. Cada projecte està dissenyat de forma que els nens hagin de desenvolupar la seva creativitat per resoldre una sèrie de reptes que es plantegen.

L'ànima del projecte són els milers de voluntaris repartits per tot el món. Tot i la diversitat dels voluntaris (pares, mares, germans grans, informàtics, hackers, arquitectes, etcètera...), tots ells comparteixen la mateixa passió per la programació i les seves aplicacions. De forma gratuïta, els milers de voluntaris es posen en contacte amb l'escola del seu barri o la més propera al seu lloc de treball i engeguen nous Code Clubs.

*Si us plau, ajudeu-nos a fer que la comunitat CodeClub creixi a Catalunya. Necessitem voluntaris amb coneixements informàtics que vulguin engegar nous clubs, dissenyadors gràfics, il·lustradors, programadors de pàgines webs, divulgadors, hackers, etcètera...*












    
