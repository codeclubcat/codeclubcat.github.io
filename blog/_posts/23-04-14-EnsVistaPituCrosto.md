---
layout: blog
title:  "En Pitu Crostó visita el CodeClub de Besalú per Sant Jordi!"
date:   2014-04-23 
tags: reptes,tallers
author: mireia,sergi
---


Coneixeu en Pitu Crostó? En [Pitu Crostó](http://www.quevolsfer.cat/pitu-crostro/) és un dels viatges més intrèpids i curiosos que corren pel món. Tot i que és de la Garrotxa, no us penseu que és fàcil coincidir amb ell, ja que es passa la vida viatjant amunt i avall. El més fascinant de tot plegat, és que ho fa dins de les bosses de viatge d'altres viatgers! Visitant Praga, fent tombs per Luxemburg, entre estàtues budistes al Nepal... no para!!!

![pitu_viatges](/blog/images_blog/pituviatges.jpg)

El cas és que ara mateix està per Besalú, i ens ha vingut a fer una visita per Sant Jordi! Ens ha demanat que li agradaria moltíssim ser el personatge principal d'un joc del CodeClub!

Per la seva banda, en Pitu Crostó ens ha dit que tots els jocs que rebi i on ell sigui el personatge principal els exposarà al seu espai web, que podeu visitar aquí:

[http://www.quevolsfer.cat/pitu-crostro/](http://www.quevolsfer.cat/pitu-crostro/)

Els caps de club de Besalu hem pensat que això seria fantàstic, i li hem fet una sessió de fotos a en Pitu Crostó per tal de poder-lo introduir als nostres jocs. Ara és cosa vostra dissenyar un joc on ell sigui el protagonista!

Potser us serveix d'inspiració aquest petit tastet d'en Pitu Crostó fent de Sant Jordi. Cliqueu-hi a sobre per veure el joc que hem deixat començat a punt perquè el contineu si voleu!

[![JocPitu](/blog/images_blog/joc_pitu.png)](http://scratch.mit.edu/projects/21064378/)

A continuació podeu veure la sessió de fotos que li hem fet, baixar-vos les imatges i començar a fer el vostre joc! 

![pitu_viatges](/blog/images_blog/pitu_scaled.png)
![pitu_viatges](/blog/images_blog/pitu2_scaled.png)
![pitu_viatges](/blog/images_blog/pitu3_scaled.png)
![pitu_viatges](/blog/images_blog/pitu4_scaled.png)
![pitu_viatges](/blog/images_blog/pitu5_scaled.png)


__Vinga doncs CodeClubers, qui s'anima a fer-li un joc a en Pitu Crostó?__


    
