---
layout: blog
title:  "Comença la 4a edició del Codeclub a les Biblioteques"
date:   2016-04-28
tags:  codeclub biblioteques
author: mireia
---

### Nova onada de participacions

 El [Codeclub a les biblioteques](http://codeclubcat.org/biblioteques/index.html) ja arriba a la seva maduresa: encetem ja la 4a edició! En total, **11 noves biblioteques repartides per a tot Catalunya**. Amb aquesta i les 3 edicions anteriors, han passat pels nostres tallers més de 400 nens i nenes que han après a programar amb [Scratch](http://scratch.mit.edu) de manera totalment gratuïta. Estem molt contents!

 <iframe src="https://www.google.com/maps/d/embed?mid=zExJ8LEkRU2U.kzlUPwc_e_Zo" width="640" height="480"></iframe>

### La nova fornada de codeclubers

Un parell de biblioteques participants ja ens han compartit fotos dels seus codeclubers a través del seu twitter. Els de la [Biblioteca Ernest Lluch de Vilassar de Mar](https://twitter.com/Biblioteca_VdM/status/721006557652197376) van ser els primers. Aquí els teniu:

![Codeclubers de la Biblioteca Ernest Lluch de Vilassar de Mar](/blog/images_blog/codeclub_4aed_vilassardemar.jpg)

També estan molt contents els codeclubers de la [Biblioteca Ateneu les Bases de Manresa](https://twitter.com/bmanresaab/status/724622360838545408):

![Codeclubers de la Biblioteca Ateneu les Bases de Manresa](/blog/images_blog/bib_ateneu_les_bases_4ed.jpg)

Segur que amb aquesta nova fornada surten molts i molts projectes. Endavant!
