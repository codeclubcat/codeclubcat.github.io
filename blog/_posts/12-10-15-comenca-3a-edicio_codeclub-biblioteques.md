---
layout: blog
title:  "Engega la tercera edició del codeclub a les biblios amb 39 biblioteques "
date:   2015-10-12 
tags:  codeclub biblioteques codeweek.eu
author: mireia
---

### Presentació de la 3a edició dins el marc del codeweek.eu

 Demà donem el tret de sortida de la [tercera edició del codeclub a les biblioteques](http://codeclubcat.org/biblioteques/index.html). La sessió de presentació serà al [Palau Marc de Barcelona](http://guia.barcelona.cat/detall/palau-marc_92086000560.html) a les 18h. L'objectiu de la sessió és donar a conèixer el projecte a les biblioteques i als nous voluntaris i així donar-los eines per tal que puguin dur a terme els tallers d'una manera fàcil i agradable.

 La iniciativa s'emmarca dins la setmana [codeweek.eu](http://www.codeweek.eu): una sèrie d'activitats per donar a conèixer la programació i robòtica a nivell europeu. Podeu trobar els codeclubs a les biblioteques participants en aquest [enllaç](http://events.codeweek.eu/search/?q=biblioteques&country=ES&past=no).


### Biblioteques participants

A la tercera edició hi participen 39 biblioteques que podeu veure distribuïdes per tot el territori català. 

<iframe src="https://www.google.com/maps/d/embed?mid=zExJ8LEkRU2U.klkDNPNckiAg" width="640" height="480"></iframe>

Els tallers tindran una durada màxima de 12 setmanes: s'iniciaran a partir del 15 d'octubre d'enguany i finalitzaran com a màxim el 24 de gener de 2016. Les sessions duraran una hora i mitja i seran setmanals, i els horaris dependran de cada biblioteca.

Per organitzar-ho, cada club gaudirà d'un o dos voluntaris de les universitats participants: [UOC](http://www.uoc.edu/), [FIB-UPC](http://www.fib.upc.edu/fib.html) i [UdG](http://www.udg.edu/). 

### Fòrum per als voluntaris

Hem creat un [fòrum](http://codeclubcat.org/forum/categories/ajuda-biblioteques_3.html) de comunicació per els voluntaris on ens puguin plantejar dubtes, suggerències així com experiències d'èxit.


### Comentaris d'altres edicions

En general, tant biblioteques com voluntaris estan molt contents d'haver participat als tallers en edicions anteriors. Us deixem aquí un vídeo on es relata l'experiència de la segona edició a la [biblioteca pública de Tarragona](http://bibliotecatarragona.gencat.cat/ca/).

<iframe id="iframe_chapter" src="http://tac12.xiptv.cat/embed/205995?width=778&amp;iframe_width=800&amp;share=&amp;height=438&amp;iframe_height=484" name="iframe_chapter" width="800" height="484" frameborder="0" scrolling="no"></iframe>
